---
layout: post
title: een half dagje werchter
date: '2007-07-02T12:09:00.000+02:00'
author: Steven Van Acker
tags: 
modified_time: '2008-01-19T21:35:48.546+01:00'
blogger_id: tag:blogger.com,1999:blog-5513234137363262204.post-5050826016719249124
blogger_orig_url: http://www.singularity.be/2007/07/een-half-dagje-werchter.html
---

Festivals zijn echt mijn ding niet. Gisteren was de laatste dag van <a href='http://www.rockwerchter.be/'>Rock Werchter</a>. Samen met Noot en Lijntje ben ik daarnaartoe gefietst vanuit Leuven (dikke 15 km).<br /><br />Veel volk, veel standjes. We zijn niet op de wei geweest, want we hadden geen tickets. Dus maar wat rondhangen aan de buitenkant. Op de 7u die ik daar gespendeerd heb, hebben we niks gedaan. Maar niet het soort niks dat iemand op een normale zondag zou doen, maar een nog minder, nog leger niks. Op de grond zitten en mensen kijken.<br /><br />De standjes waren dan weer same-old same-old: drank, frieten, hamburgers. Hier en daar wat kebab/pitta en pannekoeken/wafels. Verder veel winkels met allemaal dezelfde t-shirts (waarschijnlijk zelfde leverancier, of erger: allemaal standjes van dezelfde keten), zonnebrillen en nog allerlei andere brol.<br /><br />Waarom vinden andere mensen die festivals toch zo tof ? Ik hoor altijd wilde verhalen over die festivals (en niet int minst van hoeveel iemand wel kon drinken, voor zover dat een maat van plezier is)<br />In mijn ogen is een festival een tijd waarop ge test hoe hard ge verveling kunt ondergaan en in mijn geval is dat niet lang. Ik kan mij thuis ook vervelen, maar daar heb ik tenminste wat boeken die ik kan lezen of dingen die ik kan bezoeken. Maar op een festival dus niks van dat. Voor zover ge kunt zien een zee van mensen, overal gras en muziek (en regen).<br /><br />Ik had uit voorzorg mijn frisbee en een spel kaarten meegenomen, maar die zijn niet uit mijn rugzak geraakt. Misschien dat gisteren heel wat beter was meegevallen als dat wel gebeurd was.