---
layout: post
title: Een flauwe start
date: '2008-02-01T22:06:00.000+01:00'
author: Steven Van Acker
tags:
- Nederlands
- Welding
modified_time: '2009-02-08T22:11:29.973+01:00'
blogger_id: tag:blogger.com,1999:blog-5513234137363262204.post-3812332270920728830
blogger_orig_url: http://www.singularity.be/2008/02/een-flauwe-start.html
---

Van uitstel komt afstel. Een maand geleden begon 2008 en ik heb mijn goede voornemens nog altijd niet op een rijtje gezet.<br /><br /><a href="http://singularitybe.blogspot.com/2006/12/new-year-resolutions.html">Vorig jaar</a> waren mijn voornemens nogal technisch, maar ik heb ze grotendeels bereikt.<br /><br />Wat er blijkbaar niet bijstaat, is dat ik van plan was om avondschool te volgen, hetgeen ik ook gedaan heb. Sinds september volg ik zowel avondschool lassen als automechanica en ik beklaag het mij niet. Sterker nog, ik overweeg sterk om volgend jaar een meer academische opleiding te volgen. Misschien volg in een master in bedrijfskunde of zelfs een brugjaar burgerlijk ingenieur!<br /><br />Maar dat ligt zeker nog niet vast, ik moet er nog wat over nadenken.<br /><br />Een goed voornemen dat al zeker wel vastligt, is dat ik aan mijn conditie moet werken. Het plan is om vanaf februari regelmatig te trainen zonder te overtrainen. Ik wil klaar zijn om aan een aantal loop-evenementen deel te nemen waaronder minstens een halve marathon. Daarnaast wil ik ook meedoen aan de dodentocht dit jaar, waarschijnlijk door op de camping in Bornem te kamperen.<br /><br />Reis ik naar Australie of Indonesie dit jaar ? Misschien. Ik heb alleszins zin in wat zon en toerisme. Maar dat doe ik enkel als ik mijn conditie verbeterd heb.<br /><br />Vandaag is de eerste dag van Februari en ik ben gaan lopen, zoals gepland. Het is wel niet superveel, 2km, maar beter dan niks. Ik moet ook alweer vanaf nul beginnen, iets dat ik me telkens opnieuw beklaag.<br /><br />Het hebben van wat conditie is een zegen. Het is niet alleen goed voor het lichaam, maar ook voor de geest. Dat heb ik de laatste 2 weken kunnen merken aan de constante hoofdpijn en vermoeidheid waarvan ik last had, allemaal omdat ik zolang stilgezeten heb.<br /><br />Nu is het afwachten of ik de moed heb om mijn goed voornemen vol te houden!<br />Wordt vervolgd....