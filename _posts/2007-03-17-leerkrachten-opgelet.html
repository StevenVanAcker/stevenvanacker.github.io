---
layout: post
title: 'leerkrachten: opgelet !'
date: '2007-03-17T21:39:00.000+01:00'
author: Steven Van Acker
tags: 
modified_time: '2008-01-18T10:42:03.302+01:00'
blogger_id: tag:blogger.com,1999:blog-5513234137363262204.post-8037757743402624910
blogger_orig_url: http://www.singularity.be/2007/03/leerkrachten-opgelet.html
---

Gisteren heb ik een tijdje zitten zoeken naar software om presentaties mee te maken. Ik ben uiteindelijk tot de conclusie gekomen dat PyGame voor mij het beste framework lijkt.<br /><br />Nu bestaat er in Python een library <a href='http://www.vpython.org/'>VPython</a> die kan zorgen voor wetenschappelijke 3D visualisaties. Bij wat verder onderzoek kwam ik hierop uit: http://vpython.erikthompson.com/<br /><br />Dit is een perfect voorbeeld van hoe je les zou moeten geven. Natuurlijk is het belangrijk dat je bij fysica formules leert gebruiken. En dat je pen en papier gebruikt om vanalles uit te rekenen en schetsen maakt op papier om een situatie te kunnen begrijpen, is niet meer dan normaal... voor een student.<br /><br />Als docent is het echter belangrijk dat je je studenten geinteresseerd houdt in de les. Experimenten (in dit geval specifiek fysica-experimenten) zijn vaak moeilijk op te zetten als het materiaal ontbreekt, en onduidelijk omdat niet iedereen een goed zicht heeft of omdat het experiment sneller gaat dan de docent kan uitleggen.<br /><br />De persoon die de filmpjes gemaakt heeft op de site waarnaar ik verwijs, verdient een medaille. Je geeft studenten niet enkel les in fysica door uit te leggen hoe zwaartekracht werkt, maar je laat ze ook zien hoe ze het experiment zelf kunnen programmeren in een simpele omgeving zoals VPython. Bovendien geef je ze op die manier de mogelijkheid om het experiment op eender welk moment te stoppen en van dichterbij te bekijken, heel de boel te vertragen of het experiment 1000 keer opnieuw te herhalen onder dezelfde condities.<br /><br />Los van VPython is het ook prachtig om te zien hoe deze docent zijn les opgenomen heeft in een video-bestand en zelf commentaar voorziet.<br /><br />Had ik maar zo'n leerkrachten gehad...