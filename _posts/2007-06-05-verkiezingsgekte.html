---
layout: post
title: verkiezingsgekte
date: '2007-06-05T09:57:00.000+02:00'
author: Steven Van Acker
tags: 
modified_time: '2008-01-21T09:58:06.417+01:00'
blogger_id: tag:blogger.com,1999:blog-5513234137363262204.post-2394215400240278110
blogger_orig_url: http://www.singularity.be/2007/06/verkiezingsgekte.html
---

Het valt op dat er binnenkort verkiezingen zijn in Belgie. Ineens komt elke politieker op de voorgrond voor de belachelijkste redenen en hebben ze allemaal een mening die knal hetzelfde klinkt als de vorige "maar toch op significante punten verschilt".<br /><br />Dat is natuurlijk normaal in een verkiezingsgekte...<br /><br />Maar dit artikel in de Standaard van deze morgen trok wel mijn aandacht:<br />http://www.standaard.be/Artikel/Detail.aspx?artikelid=DMF04062007_071<br /><br /><pre><br />Kranten mogen advertentie Belang weigeren<br /><br />BRUSSEL - Kranten mogen om commerciële of ideologische redenen een <br />verkiezingsadvertentie van het Vlaams Belang weigeren. Dat heeft de voorzitter <br />van de rechtbank van koophandel in Brussel beslist.<br />Gazet van Antwerpen en Metro moeten de verkiezingsadvertentie van Frank <br />Vanhecke (Vlaams Belang) plaatsen. De rechter aanvaardt het argument niet <br />dat deze kranten de advertentie te laat hebben ontvangen. Een weigering om <br />commerciële of ideologische redenen daarentegen is volgens de rechter <br />aanvaardbaar. ‘De anti-discriminatiewet moet wijken voor de vrije <br />meningsuiting.’ <br /><br />Het Belang bood de advertentie op 11 mei aan. Dat gebeurde bij vijf Vlaamse <br />kranten: De Standaard, De Tijd, Het Laatste Nieuws, de Gazet van Antwerpen <br />en Metro. Alle kranten weigerden de boodschap te plaatsen, die bestaat uit een <br />foto van partijvoorzitter Frank Vanhecke, met de mededeling dat hij bij de <br />verkiezingen van 10 juni lijsttrekker is voor de Senaat.<br /><br />De rechter in kort geding aanvaardt dat kranten zich beroepen op de vrije <br />meningsuiting om de advertentie de weigeren. De vrije meningsuiting houdt het <br />recht in een mening te verkondigen, maar ook om een mening niet te <br />verkondigen, staat in het vonnis. <br /><br />Op grond van die redenering mogen kranten weigeren de boodschap van <br />Vlaams Belang, onder meer over het vreemdelingenbeleid, niet door te geven <br />omdat die boodschap niet verzoenbaar is met hun maatschappijvisie.<br /></pre><br /><br />Met andere woorden: het is blijkbaar normaal dat kranten niet objectief de waarheid moeten rapporteren. Ze dienen enkel berichten te rapporteren die stroken met hun maatschappijvisie ? Nu heb ik totaal geen vertrouwen meer in wat kranten schrijven...<br /><br /><pre><br />Het Laatste Nieuws en De Tijd riepen ideologische redenen in. De eerste krant <br />riep bijvoorbeeld het Manifest van Oxford in, van de eerste Liberale <br />Internationale (1947), dat verwijst naar de mensenrechten.<br /><br />De Standaard verwees in zijn verdediging enkel naar de commerciële schade <br />die publicatie van de advertentie kon veroorzaken, zoals het geval was in 2004. <br />Uitgever Corelio beriep zich ook op het recht om advertenties zonder opgave <br />van redenen te weigeren, en op de contractvrijheid. Ook dit argument is door <br />rechter Marc D’Hoore aanvaard.<br /><br />De rechter voegt er voor De Standaard zelfs een ideologische overweging aan <br />toe. ‘Aangezien het common knowlegde is dat de dagbladen van deze groep <br />horen tot de katholieke sfeer’ en ‘dat de kerkelijke overheid op voorzichtige <br />wijze ernstige bedenkingen heeft gemaakt bij fundamentele standpunten <br />ingenomen door het Vlaams Belang.’<br /><br />‘Ik ben tevreden dat de rechter heeft beslist dat we om principiële redenen <br />advertenties mogen weigeren’, zegt algemeen hoofdredacteur Peter <br />Vandermeersch. ‘Maar wat de rechter zegt over de katholieke sfeer en de <br />kerkelijke overheid is irrelevant en zelfs lichtjes belachelijk. Het is ook niet door <br />onze advocaat aangevoerd.’<br /></pre><br /><br />How how how, de rechter voegt hier effe een extra ideologische reden toe waarom de Standaard die affiche zou geweigerd hebben. <br /><br />"dat de kerkelijke overheid op voorzichtige <br />wijze ernstige bedenkingen heeft gemaakt bij fundamentele standpunten <br />ingenomen door het Vlaams Belang" ?!<br /><br />Dat heeft de advocaat van de Standaard blijkbaar helemaal niet gezegd. Dat impliceert volgens mij dat de rechter dingen hoort die niet gezegd zijn, m.a.w. de feiten verdraait en dus niet objectief is.<br /><br />Een serieuze krenking in mijn vertrouwen in het gerecht.<br /><br /><pre><br />Senator Jürgen Ceder van het Belang reageert tevreden op de uitspraak. ‘Er <br />zijn toch twee kranten verplicht onze advertentie op te nemen. Maar de <br />opgelegde dwangsom van 2.500 euro ligt veel te laag. Waarschijnlijk kiezen <br />Gazet van Antwerpen en Metro ervoor deze som te betalen, in plaats van onze <br />advertentie te plaatsen.’ <br /><br />Ceder kondigt aan dat zijn partij bij een volgende verkiezing en een volgende <br />weigering opnieuw naar de rechter stapt. ‘De nieuwe anti-discriminatiewet is <br />nog strenger en aanvaardt uitdrukkelijk geen discriminatie op politieke gronden.’<br /><br />Filip Verhoest<br /></pre><br /><br />Natuurlijk voel ik mij weeral verplicht om een disclaimer te schrijven onder mijn opmerkingen, aangezien het hier over Vlaams Belang gaat.<br /><br />Ik wil hier dan toch ook weer even vermelden dat het enkel VB lijkt te zijn die telkens worden geviseerd in dit soort onnozelheden en dat er dus niemand anders is die verdediging nodig heeft.<br />Want begrijp mij niet verkeerd: ik ben een voorvechter van vrije meningsuiting en van vrijheden zoals het een goede liberaal betaamt (en dat is "liberaal" in de correcte zin van het woord, niet hetgeen VLD er van maakt).<br />Als het hier om eender wie anders ging, zou ik mij evenzeer getroffen voelen.<br /><br />Conclusies van de dag:<br /><ul><br /><li>Kranten zijn onbetrouwbaar want ze moeten niet alles objectief rapporteren</li><br /><li>Rechters zijn onbetrouwbaar want ze mogen de feiten verdraaien</li><br /></ul>