---
layout: post
title: Dag 1
date: '2007-07-09T16:42:00.000+02:00'
author: Steven Van Acker
tags: 
modified_time: '2008-01-19T21:35:58.439+01:00'
blogger_id: tag:blogger.com,1999:blog-5513234137363262204.post-5229444281174797926
blogger_orig_url: http://www.singularity.be/2007/07/dag-1.html
---

Het is vandaag de eerste dag van mijn vakantie.<br /><br />Gisterochtend ben ik met de auto vertrokken vanuit Leuven, richting Kapelle-op-den-Bos. Ik was van plan de mechelsesteenweg te volgen en op die manier een rit van ongeveer 45 minuten te maken. Natuurlijk kon ik niet anders dan wat verloren rijden. Zo ben ik 3 keer in Bonheiden geweest, met telkens een dik kwartier tussenpauze.<br /><br />In totaal heb ik 150km ofzo gereden, hetgeen dus veel en veel te veel is. Uiteindelijk heb ik mij via de zonnestand op het zuidwesten gericht en doorgereden tot ik iets bekends tegenkwam. <br /><br />Na 2.5u was ik dan thuisgeraakt. Omdat het gisteravond dan ook wat laat werd (beginnen eten rond 8u), heb ik dan maar beslist om daar te blijven slapen en deze morgen terug door te rijden naar Leuven. Uiteraard ben ik terug verloren gereden, maar toch niet zo hard als gisteren. Op een uur tijd was ik in Leuven.<br /><br />Ik denk dat ik die 2u rijden van vandaag al goed volbracht heb.<br /><br />Op het gebied van sport ben ik daarstraks naar het sportsecretariaat geweest en heb mij een sportkaart en fitnesskaart voor 3 maanden gekocht. Univfit is in de zomer blijkbaar op van 8.30 tot smiddags, en dan 17u tot 22u.<br /><br />Ik ben van plan om telkens in de voormiddag te gaan, met de uitzondering van vanavond. Ik ben benieuwd hoe ik het er vanaf breng.<br /><br />Deze morgen heb ik ook nog wat aan de WallPlotter simulator gewerkt, maar daarover schrijf ik straks nog wel iets op mijn Geek sectie.