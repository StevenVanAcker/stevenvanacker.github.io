<!DOCTYPE html>
<html lang="en-us">

  <head>
  <link href="http://gmpg.org/xfn/11" rel="profile">
  <meta http-equiv="X-UA-Compatible" content="IE=edge">
  <meta http-equiv="content-type" content="text/html; charset=utf-8">

  <!-- Enable responsiveness on mobile devices-->
  <meta name="viewport" content="width=device-width, initial-scale=1.0, maximum-scale=1">

  <title>
    
      Proficiat An en Wim ! &middot; Singularity.be
    
  </title>

  <!-- CSS -->
  <link rel="stylesheet" href="/public/css/poole.css">
  <link rel="stylesheet" href="/public/css/syntax.css">
  <link rel="stylesheet" href="/public/css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  <!-- Icons -->
  <link rel="apple-touch-icon-precomposed" sizes="144x144" href="/public/apple-touch-icon-144-precomposed.png">
                                 <link rel="shortcut icon" href="/public/favicon.ico">

  <!-- RSS -->
  <link rel="alternate" type="application/rss+xml" title="RSS" href="/atom.xml">
</head>


  <body>

    <div class="sidebar">
  <div class="container sidebar-sticky">
    <div class="sidebar-about">
      <h1>
        <a href="/">
          Singularity.be
        </a>
      </h1>
      <p class="lead">Steven Van Acker's blog</p>
    </div>

    <nav class="sidebar-nav">
      <a class="sidebar-nav-item" href="/">Home</a>

      

      
      
        
          
        
      
        
          
            <a class="sidebar-nav-item" href="/about/">About</a>
          
        
      
        
          
        
      
        
      
        
          
        
      
        
          
            <a class="sidebar-nav-item" href="/projects/">Projects</a>
          
        
      
        
          
            <a class="sidebar-nav-item" href="/publications/">Publications</a>
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
    </nav>

    <!-- <p>&copy; 2016. All rights reserved.</p> -->
  </div>
</div>


    <div class="content container">
      <div class="post">
  <h1 class="post-title">Proficiat An en Wim !</h1>
  <span class="post-date">22 Apr 2007</span>
  Het was gisteren de trouwdag van An en Wim en het was een goeie dag om te trouwen. Maar meer daarover straks.<br /><br />De laatste dagen sta ik heel vroeg op, eigenlijk van zodra het zonlicht binnenvalt. Gisteren was zo 1 van die dagen. Ik ben vroeg vertrokken, op zoek naar polystyreen platen voor mijn <a href='/node/6293'>vacuforming experiment</a>. Dat vacuforming project hoort eigenlijk wat bij mijn Geek Stuff, dus zal ik er hier niet hard over uitwijden. Vacuforming is een techniek om een plastiek plaat plastisch te maken en dan op een object te leggen en de lucht eronder uit te zuigen (vacuum maken). De plaat koelt dan af en neemt de vorm van dat object aan. Zo worden heel veel plastieken zaken gemaakt tegenwoordig en de benodigdheden zijn redelijk elementair.<br /><br />Ik ben langs de Brico en de Gamma op de tiensesteenweg geweest en de Metaleuven en Gamma aan de Stella. Enkel bij Brico was er bruikbaar materiaal: witte polystyreen platen van 1x1m, 0.8mm dik voor 9.30 euro en 1x2m, 2.5mm dik voor 36 euro. Transparante platen zijn er ook, maar ik denk dat die zowieso verkleuren bij het smelten. Een geperforeerde stalen plaat (als bodem om de vorm op te leggen, de gaatjes dienen om lucht door te zuigen) van 50x50cm kost 20 euro.<br /><br />Ik ben ook langs de Game Mania op de tiense geweest om eens naar de Wii te gaan kijken. Dat ziet er wel iets uit waar ik geld in wil steken. Terwijl dat soort spellen altijd maar visueel complexer wordt en het spelplezier daardoor afneemt, heeft iemand dan toch eens de tijd genomen om te werken aan de gebruikersinterface. Weg met die belachelijke consoles met 200 knopjes. De Wii heeft (draadloze!) controlpads waarvan de orientatie en versnelling in alle richtingen kan gemeten worden. Daardoor is het mogelijk om een spel te spelen alsof je middenin de actie zit. Zo krijgen al die dikke rotverwende kinderen nog eens wat beweging ;)<br /><br />Hopelijk komen er ook veel meer spelletjes uit voor de Wii, want nu is dat maar pover. De Wii kost 250 euro en spelletjes 60 euro ofzo. Ik ben die prijzen gaan vergelijken in de Fnac en daar zijn ze hetzelfde.<br /><br />Toen ik terug thuiskwam ben ik op zoek gegaan naar een goeie manier om een BBQ aan te steken. De dag ervoor had ik wat vlees op de BBQ gesmeten, maar dat was toch niet gelemaal gaar geraakt. Ik dacht dat dat aan mijn slechte BBQ-aansteek-techniek lag waardoor niet alle kolen wit gloeiden.<br /><br />Om alle kolen goed te laten gloeien, stapel je die best op mekaar en stook je er vuur onder. Zoiets noemt een "Charcoal Chimney" of een steenkool schouw.<br /><br />Natuurlijk koop ik zo'n ding niet, maar maak ik dat zelf (want dat is veel en veel leuker). Maar daar moest ik mee wachten, want om 14.30 begon de trouwmis van An en Wim.<br /><br />Na de eerste tegenslag, 2 knopen die van mijn hemd gesprongen waren waardoor ik in "Patrick Janssens"-stijl (t-shirt onder kostuumvest) vertrokken ben, kwam ik aan aan de (blijkbaar) verkeerde kerk in Heverlee. De trouwmis ging door in de OLV Van Troost kerk. Gelukkig stond er die kerk aan de Gnorgl een stadsplan waarop de andere kerk aangeduid was. In alle vaart daar naartoe, want het was 14.28u. Ik ben al hijgend aangekomen (heel lange weg bergop) en was dan juist op tijd om An te zien binnengaan in de kerk. Na wat uithijgen en tactisch wachten buiten de kerk (het zou niet van veel klasse getuigen moest ik de bruid voorsteken om de kerk binnen te gaan, of om vlak achter de bruid binnen te stappen en op alle foto's te staan), ben ik vanachter in de kerk gaan zitten om daar te genieten van de trouw.<br /><br />Ik zeg genieten, want ik vond het een mooie mis. Bij elke mis worden boekjes uitgedeeld waarin alle teksten staan die voorgelezen worden. Een soort van programma-boekje voor een theaterspel. Ik ben een hele tijd geleden reeds gestopt met die boekjes te lezen tijdens de mis zoals de meeste mensen doen, omdat ik graag oplet wat er gezegd wordt (en niet wat er volgens het boekje zou moeten gezegd worden...)<br /><br />In de mis waren een aantal elementen die ik nog nooit in een kerk had gezien, zoals een 7-armige kandelaar die volgens mij uit het Jodendom komt ? En die kandelaar stond daar niet gewoon, maar was een deel van de mis. 7 Vlammen die vanalles voorstellen in onze (religieuze) leefwereld.<br /><br />Heel de mis werd ook aan mekaar gezongen met een live (!) zangeres met een mooie stem (hoewel de muziek haar veelal overtrof, maar dat was misschien omdat ik vanachter in de kerk zat).<br /><br />Alles bij mekaar dus een heel mooie trouwmis. <br /><br />Nu dat gezegd is kan ik vertellen waarom ik misvieringen formaliteiten vind ;)<br /><br />Misvieringen zijn folklore. In onze tijd duiden ze niet meer dan het begin van een feest aan, door de kerngebeurtenis (in dit geval het Ja-woord) wat in te dikken in allerlei rituelen en voor-ingestudeerde tekstjes. In die zin is de misviering niet meer dan een theaterspel compleet met podium, acteurs, teksten, muziek en inderdaad, zelfs een programmaboekje.<br /><br />Tijdens de homilie had de pastoor het over de liefde van Jezus en whatnot. Jezus zou gestorven zijn uit liefde voor zijn medemens. Hoe romantisch. De held in het bijbelverhaal is volgens mij niet Jezus, maar Judas. Als Judas Jezus niet verraden had, dan zou Jezus nooit gestorven zijn aan het kruis en dan zou onze godsdienst er nu helemaal anders uitzien. Jezus is niet gestorven voor de mensheid. Jezus is gedood omdat hij teveel noten op zijn zang had volgens de Romeinen. De Romeinen kruisigden elke dag Joden, Jezus was niet speciaal. De bijbel doet het misschien anders lijken, maar dat ligt meer in de wijze waarop het verhaal verteld wordt, dan in de eigenlijke inhoud.<br /><br />De bijbel is meta-symbolische gedichtenbundel, aaneengeschreven door overdrijvingen bij mondelinge overdracht en monniken-puzzel-werk, waardoor al die gedichten door mekaar gehaald zijn, "gecorrigeerd" zodat ze beter in het "verhaal" passen, vertaald en vertaald zoals engelse films naar japans en terug naar engels vertaald worden ("Engrish") en tenslotte bij alle gelovigen eeuwenlang erin gedramd zijn zonder uitleg, context of begeleiding.<br /><br />Maar ik wijk af. Trouwmissen zetten het trouwfeest in gang. Gisteren was een onvergetelijke dag voor An en Wim (en alle andere aanwezigen waaronder ikzelf), omdat elk moment van die dag speciaal was. Maandag vertrekken An en Wim op huwelijksreis naar Finland en ik wens ze alvast een goede reis en veel plezier ! (Vergeet geen foto's te nemen! :)<br /><br />De mis werd gevolgd door een receptie in de Faculty Club. Eten en drank genoeg. Op die recept was er weer gezorgd voor een muzikant die heel netjes in de achtergrond gepaste muziek speelde. Allemaal heel verzorgd.<br /><br />Op die receptie heb ik nu ook wat mensen gezien waarvan ik vroeger alleen verhalen had gehoord. Nu kan ik daar een gezicht op plakken ;)<br /><br />Goed ! Om 18u was het daar gedaan dus ben ik naar huis gekomen om voor te werken aan mijn BBQ-techniek. Om zo'n schouw te maken heb ik een metalen cylinder nodig. Uiteraard moet die uit metaal zijn, anders heb ik er nie veel aan in zo'n hellevuur. <br /><br />Aangezien de Colruyt geen metalen buizen verkoopt (shame on you), heb ik mezelf een blik van 4kg appelmoes gekocht. Die appelmoes heb ik overgeheveld in kleinere potjes voor later gebruik. Het blik uitgewassen en de bodem eruit gesneden, zodat ik nu een blikken buis heb. Dan heb ik een afwasrekje gekanibaliseerd en de metalen "tralies" om te vormen naar een tralies op metalen pootjes. Die past perfect in de cylinder op een hoogte van ongeveer 5cm.<br /><br />Onder die tralies prop ik wat papier, erboven leg ik kolen. Dan wordt dat papier aangestoken en de schouw begint te roken.<br /><br />Wat zijn nu de onverwachte resultaten ? Die blikken doos is VEEL te dun. Tijdens het stoken van die kolen zag die blikken doos op sommige plaatsen roodgloeiend. Zo hard zelfs dat ik dacht dat er gaten in gingen komen.<br /><br />Toen ik de witgloeiende kolen uit de cylinder deed, koelden die ook zeer snel af. Ik kon er bijna nie op koken :(<br /><br />Ik mis dus nog iets in heel dat verhaal. Misschien dient die cylinder enkel om de BBQ te starten (er kunnen niet zoveel kolen in die cylinder, dus het zou wel eens kunnen).<br />
</div>


    </div>

  </body>
</html>
