<!DOCTYPE html>
<html lang="en-us">

  <head>
  <link href="http://gmpg.org/xfn/11" rel="profile">
  <meta http-equiv="X-UA-Compatible" content="IE=edge">
  <meta http-equiv="content-type" content="text/html; charset=utf-8">

  <!-- Enable responsiveness on mobile devices-->
  <meta name="viewport" content="width=device-width, initial-scale=1.0, maximum-scale=1">

  <title>
    
      gebruik anders eens een beeld &middot; Singularity.be
    
  </title>

  <!-- CSS -->
  <link rel="stylesheet" href="/public/css/poole.css">
  <link rel="stylesheet" href="/public/css/syntax.css">
  <link rel="stylesheet" href="/public/css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  <!-- Icons -->
  <link rel="apple-touch-icon-precomposed" sizes="144x144" href="/public/apple-touch-icon-144-precomposed.png">
                                 <link rel="shortcut icon" href="/public/favicon.ico">

  <!-- RSS -->
  <link rel="alternate" type="application/rss+xml" title="RSS" href="/atom.xml">
</head>


  <body>

    <div class="sidebar">
  <div class="container sidebar-sticky">
    <div class="sidebar-about">
      <h1>
        <a href="/">
          Singularity.be
        </a>
      </h1>
      <p class="lead">Steven Van Acker's blog</p>
    </div>

    <nav class="sidebar-nav">
      <a class="sidebar-nav-item" href="/">Home</a>

      

      
      
        
          
        
      
        
          
            <a class="sidebar-nav-item" href="/about/">About</a>
          
        
      
        
          
        
      
        
      
        
          
        
      
        
          
            <a class="sidebar-nav-item" href="/projects/">Projects</a>
          
        
      
        
          
            <a class="sidebar-nav-item" href="/publications/">Publications</a>
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
    </nav>

    <!-- <p>&copy; 2016. All rights reserved.</p> -->
  </div>
</div>


    <div class="content container">
      <div class="post">
  <h1 class="post-title">gebruik anders eens een beeld</h1>
  <span class="post-date">17 Mar 2007</span>
  Totaal onverwacht werd mij eergisteren gezegd dat ik mee kon gaan naar de <a href='http://www.cisco.com/global/BE/expo/index.shtml'>Cisco Expo</a> in brussel gisteren, omdat iemand anders niet meekon. 't was nu al lang geleden dat ik nog is een uitstapje gemaakt had en bovendien was er eten inbegrepen dus dat kon niet misgaan.<br /><br />...<br /><br />Ik ben in slaap gevallen bij de talks.<br />De eerste talk was de keynote speech van Peter Hinssen. Die talk was zalig goed. Interessant, grappig, onthullend en to-the-point. Echt zoals alle presentaties ter wereld zouden moeten zijn.<br />Ik had mij al voorbereid op een leuke dag en wou na zijn talk al rechtstaan en mijn benen strekken omdat de zeteltjes zodanig op mekaar gekramd waren dat ik er zere knieen van kreeg. Niet dus! Er volgden nog 2 keynote talks. Alsof ze wilden aantonen dat het ook slecht kon, waren die talks enorm slecht. Slides die gecopieerd leken uit een verzekeringscontract, onderwerpen die "Saai" een nieuwe dimensie geven, ongemakkelijke stiltes en dat alles overgoten met een accent met meer haar dan op Bigfoot's rug.<br /><br />Het middageten bestond uit een staand buffet (voor 1000="duizend" personen) met veel te weinig zitplaats of plaats om een bord neer te zetten. <br /><br />Na het eten was het tijd voor de sessies, ingedeeld in 4 of 5 tracks. Ik had het programma niet van te voren bekeken en wist dus eigenlijk totaal niet waar ik best naar ging kijken. Afgaande op de korte inhoud van het programmaboekje ben ik dan maar ergens bij gaan zitten, hopend op een interessante lezing.<br /><br />"It's quite hot here, we apologize for the inconvenience"<br /><br />Whew! Amai, dat kunt ge wel zeggen. In die sessie ben ik dus in slaap gevallen. De spreker heeft ongetwijfeld zijn best gedaan om de stof uit te leggen, maar ik kon mij niet concentreren. Daarbij was die nog eens bezig over allerlei concepten die ik eigenlijk niet kende (vooral productnamen e.d.)<br /><br />(Dit is trouwens de eerste conferentie waar ik naartoe geweest ben, waar niet stond aangeduid hoe laat de sessies begonnen en eindigden. Niet alle tracks hadden evenveel sessies en de sessies bleken ook niet evenlang te duren. Ik weet niet hoe iemand daar efficient sessies van begin tot einde kon volgen)<br /><br />De overige presentaties waren niet veel beter. Ofwel was de stof niet gestructureerd of bestond die uit ongedefinieerde termen, ofwel had de spreker een of ander zwaar accent of werden klemtonen op verkeerde delen van woorden gelegd. <br /><br />"Een beeld zegt meer dan 1000 woorden". Dat is mij altijd verteld geweest op school. Wat mij nu verbaasd is hoe weinig mensen rekening houden met dat gezegde. In tegenstelling tot wat ik geleerd heb over presentaties geven aan de universiteit (weinig bullets op slides, goede kleuren voor contrast, samenhang van onderwerpen, vlot praten en maak er geen tekenfilm van: genoeg tijd per slide laten), lijken meer en meer presentaties op bladzijden uit een goedgevuld boek.<br /><br />Precies alsof een volle slide eerder aanleiding geeft tot "ik zal het font verkleinen zodat er nog meer op kan" in plaats van "dit is niet in 1 oogopslag duidelijk, het moet opgesplitst worden". Extra slides kosten toch geen geld ?<br /><br />Hoe zit dat trouwens met samenhang ? Veel mensen maken blijkbaar eerst slides en proberen die dan aan mekaar te praten. Hoe kunt ge dan een samenhangend verhaal brengen ? "Back to the studio Tom !"<br /><br />Ik ben visueel ingesteld: ik denk beter in beelden, dingen die ik mij kan inbeelden. Een slide met 10 bullets die worden voorgelezen zegt mij NIKS. Een slide met een algoritme in pseudo code is NIKS waard, want ik ben geen computer! Toon mij een bewegend beeld van hoe iets werkt. Bouw een diagramma op van een gedachteproces ofzo...<br /><br />Hoe meer ik rondom mij kijk, hoe meer ik dingen zie die de verkeerde kant op gaan. We leven precies in een wereld waar alles via computer moet gebeuren. "Een netwerkschema ? Ik zal het tekenen in Dia", terwijl dat gerust op een whiteboard of zelfs een kladpapiertje kan. "Een vergadering ? Ik zal alle partijen uitnodigen via de online agenda zodat iedereen kan bevestigen", terwijl alle 4 betrokken personen gerust mondeling kunnen overeenkomen over een datum. Laat me niet beginnen over het online invullen van timesheets met 3 of 4 te selecteren categorien (uit een lijst van 50), gewoon om kleurrijke statistieken in de vorm van piecharts te kunnen tekenen.<br /><br />Evenzeer zo met presentaties... Er wordt meer tijd gestoken in een presentatie maken op computer dan in hetgeen gezegd moet worden.<br /><br />Een prachtig tegenvoorbeeld van hoe je iets kan presenteren zonder dat je een computer moet gebruiken staat hier: http://www.ode.org/slides/slide1.html<br /><br />De presentatie gaat over wat een physics engine doet, uitgelegd op een hoog niveau. "Non-technical" zoals ze zelf zeggen. Wat gezegd moet worden, wordt gezegd. Er is geen tijd gestoken in kleuren kiezen of mooie bullet-figuurtjes. Er zijn geen uren nodeloos gezwoegd om een prentje te maken in powerpoint. De presentatie is gewoon getekend op een vel papier (of transparant) en geprojecteerd.<br /><br />Simpel, efficient, interessant en duidelijk.<br /><br />Zoals ik al zei, ik ben visueel ingesteld. Ik heb een beeld in mijn hoofd dat de wereld omschrijft zoals ik die zie. Alle problemen en oplossingen die ik tegenkom worden opgenomen in dat beeld en als ik iets aan iemand moet uitleggen, probeer ik altijd dat beeld duidelijk te maken zodat ze dat ook inzien.<br /><br />Waartoe dient nu een presentatie ? Een presentatie dient om informatie over te dragen over een bepaald onderwerp. Dat wilt dus zeggen dat ik het beeld dat in mijn hoofd zit, moet omschrijven aan iemand, zodat die zich datzelfde beeld voor de geest kan halen. Eenmaal dat gebeurd is, kunnen we elkaar begrijpen.<br /><br />Waarom moet ik het beeld dat ik probeer te omschrijven, vertalen naar tekst en bullets op een slide en waarom moet die andere persoon die slides interpreteren en zelf dat beeld terug opbouwen ?<br />We leven niet meer in de wereld van de boekdrukkunst! ASCII-art is al lang voorbijgestreefd.<br /><br />Tegenwoordig hebben we dingen zoals bewegende beelden en 3D-visualisatie, die veel sneller en duidelijker informatie kunnen overbrengen. Laten we dat dan gebruiken.<br /><br />Ik ging op zoek naar een goede tool om presentaties te maken (onder Linux uiteraard). Liefst iets waar ik dmv een eenvoudige tekst-editor een presentatie kon maken en waarin ik animaties kon verwerken (liefst 3D).<br /><br />Zoiets is blijkbaar niet evident...<br /><br />Hier vond ik wat software om presentaties te maken.<br /><br />http://www.shallowsky.com/linux/LinuxPresentations.html<br />http://homepage.mac.com/s_lott/iblog/architecture/C576541957/E20060626115128/index.html<br /><br />En hier wat tips over hoe presentaties te geven:<br />http://www.presentationzen.com/<br />http://blog.guykawasaki.com/2005/12/the_102030_rule.html<br />http://www.searls.com/present.html<br /><br />Ik kan er niet naastkijken hoezeer mensen gehecht zijn aan het concept van slides met bulletpoints. Precies alsof iemand ooit beslist heeft dat dat de beste manier is om informatie over te brengen.<br /><br /><a href='http://cheeseshop.python.org/pypi/bruce'>"Bruce The Presentation Tool"</a> sprak mij het meest aan, omdat het een presentatietool is voor programmeurs. Heel de presentatie is eigenlijk een programma, waarin je kan schrijven wat je wil.<br /><br />Nu blijkt dat er niet al te veel informatie te vinden is over Bruce, maar wel dat het gebaseerd is op <a href='http://www.pygame.org/'>PyGame</a>. PyGame is een game engine geschreven in Python, maar het kan ook gebruikt worden om een presentatie mee te maken. Eigenlijk is dit niet zo onlogisch. Een computerspel biedt een speler een interactieve omgeving aan met realtime animaties en geluid. Tekst op het scherm plaatsen, figuren animeren en zelfs 3D. Het zit allemaal in een game engine.<br /><br />Ik wou al een tijdje Python leren, maar nu heb ik een echt excuus. Ik kan wat experimenteren met presentaties in PyGame en ondertussen Python leren. Hoe meer ik ervan begrijp, hoe meer ik functionaliteit kan bundelen en een heel presentatie framework samen stellen dat afgestemd is op mijn manier van presentaties geven.
</div>


    </div>

  </body>
</html>
