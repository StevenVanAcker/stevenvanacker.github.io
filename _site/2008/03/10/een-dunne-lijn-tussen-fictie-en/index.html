<!DOCTYPE html>
<html lang="en-us">

  <head>
  <link href="http://gmpg.org/xfn/11" rel="profile">
  <meta http-equiv="X-UA-Compatible" content="IE=edge">
  <meta http-equiv="content-type" content="text/html; charset=utf-8">

  <!-- Enable responsiveness on mobile devices-->
  <meta name="viewport" content="width=device-width, initial-scale=1.0, maximum-scale=1">

  <title>
    
      een dunne lijn tussen fictie en realiteit &middot; Singularity.be
    
  </title>

  <!-- CSS -->
  <link rel="stylesheet" href="/public/css/poole.css">
  <link rel="stylesheet" href="/public/css/syntax.css">
  <link rel="stylesheet" href="/public/css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  <!-- Icons -->
  <link rel="apple-touch-icon-precomposed" sizes="144x144" href="/public/apple-touch-icon-144-precomposed.png">
                                 <link rel="shortcut icon" href="/public/favicon.ico">

  <!-- RSS -->
  <link rel="alternate" type="application/rss+xml" title="RSS" href="/atom.xml">
</head>


  <body>

    <div class="sidebar">
  <div class="container sidebar-sticky">
    <div class="sidebar-about">
      <h1>
        <a href="/">
          Singularity.be
        </a>
      </h1>
      <p class="lead">Steven Van Acker's blog</p>
    </div>

    <nav class="sidebar-nav">
      <a class="sidebar-nav-item" href="/">Home</a>

      

      
      
        
          
        
      
        
          
            <a class="sidebar-nav-item" href="/about/">About</a>
          
        
      
        
          
        
      
        
      
        
          
        
      
        
          
            <a class="sidebar-nav-item" href="/projects/">Projects</a>
          
        
      
        
          
            <a class="sidebar-nav-item" href="/publications/">Publications</a>
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
        
          
        
      
    </nav>

    <!-- <p>&copy; 2016. All rights reserved.</p> -->
  </div>
</div>


    <div class="content container">
      <div class="post">
  <h1 class="post-title">een dunne lijn tussen fictie en realiteit</h1>
  <span class="post-date">10 Mar 2008</span>
  Sinds kort heb ik een <a href="http://en.wikipedia.org/wiki/PlayStation_3">PS3</a> met <a href="http://en.wikipedia.org/wiki/Burnout_Paradise">Burnout Paradise</a> erbij, een racespel waarbij crashes en roekeloos rijden eigenlijk aangemoedigd worden. Het is redelijk verslavend, door de bochten scheren van Paradise City en via allerlei schansen en verborgen obstakels stunts uithalen.<br /><br />Maar dat is allemaal fictie en ik besef maar al te goed wat de gevolgen kunnen zijn van zo'n rijgedrag in de realiteit.<br /><br />Dit weekend gebeurde er een ongeval dicht in de buurt, dat overal <a href="http://www.standaard.be/Artikel/Detail.aspx?artikelId=DMF09032008_016">in het nieuws</a> was:<br /><blockquote><br />HEVERLEE - De twee mannen die gisteren het zware ongeval in Leuven veroorzaakten, waarbij een vrouw en drie kinderen omkwamen, zijn aangehouden. Dat meldt het Leuvense parket. De twee Roemenen, 18 en 20 jaar, worden beschuldigd van onopzettelijke doodslag door verkeersongeval en inbreuken op de drugwet. <br />Ze hadden vrijdagavond xtc gebruikt en waren op het moment van het ongeval nog onder invloed van de drugs. <br /><br />Het is nog steeds niet duidelijk wie van de twee nu achter het stuur zat van de wagen die het ongeval veroorzaakte. Volgens het parket zijn de verklaringen van de twee daarover met elkaar in tegenstrijd en komen ze ook niet overeen met de vaststellingen van het onderzoek. Daarom heeft de onderzoeksrechter beslist hen allebei aan te houden. Vrijdag zullen ze voor de raadkamer verschijnen. <br /><br />De twee Roemenen zaten in een pick-uptruck die zaterdagmiddag vanuit de Herendreef de Waversebaan opreed. Ze deden dat aan een onaangepaste snelheid en negeerden een stopteken. Daardoor reden ze een Volkswagen Polo aan waarin een vrouw, haar dochter en twee vriendinnetjes. De vrouw en de drie kinderen overleefden de klap niet. De twee Roemenen liepen lichte verwondingen op.<br /></blockquote><br /><br />Een moeder met haar dochter en 2 vriendinnetjes. In vorige berichten werd gezegd dat hun wagen weggeslingerd werd en een aantal keer overkop ging alvorens te pletter te slaan.<br /><br />Voor een of andere reden kan ik dit ongeluk niet uit mijn gedachten krijgen.<br /><br />2 kerels onder invloed van XTC, die door de straten van Heverlee scheuren, ongetwijfeld in een gelaten stemming. Ze negeren de voorrangsregels en rammen een VW polo ergens op een weg. Oei! Slechts lichte verwondingen, ze lachen er effe mee en scheuren dan weer weg, ongetwijfeld met wat leedvermaak...<br /><br />Een moeder, haar dochter en 2 vriendinnetjes die aan die moeder toevertrouwd zijn. In de fractie van de seconde waarin het ongeval zich afspeelt lijkt de tijd eeuwig te duren. Ik stel mij voor dat die moeder die andere wagen uit een zijstraat zag vliegen, maar niet genoeg tijd had om te remmen of bij te sturen. Machteloos moeten toekijken hoe een andere wagen zich door de auto gaat boren, wetend dat er 3 jonge zielen achterin zitten. De 3 kindjes die de paniek van de moeder kunnen voelen, maar eveneens overgelaten zijn aan het lot. En dan een oorverdovende dreun, de wagen die van de weg vliegt en ongecontroleerd begint rond te spinnen tot die met een 2de dreun ergens tot stilstand komt. Overal bloed, verwrongen metaal, verpletterde ledematen... Ik hoop dat ze allemaal op slag dood waren en dat er niemand heeft moeten lijden en dat ze niet hebben moeten meemaken dat hun aanrijder vluchtmisdrijf pleegde, terwijl ze daar hulpeloos lagen, wachtend op een helpende hand.<br /><br />Een mens wordt er stil van.<br /><br />Het is voor mij geen toeval dat deze week <a href="http://www.bloedserieus.be">BloedSerieus</a> opnieuw georganiseerd wordt. Dagelijks gebeuren er ongevallen waarbij mensen machteloos moeten toekijken hoe hun fragiele levens uit mekaar worden gereten, overgelaten aan de goedheid van bijstaanders.<br /><br />Ik ben gelukkig genoeg nog gespaard gebleven van zo'n gebeurtenis, als slachtoffer zowel als bijstaander. Moest het ooit voorvallen, dan hoop ik dat er helpende handen in de buurt zijn en dat iedereen gered kan worden.<br /><br />Daarom steun ik het rode kruis als bloed- en plasmadonor, onvoorwaardelijk.<br /><br />Verzin geen flauwe excuses om geen bloed te moeten geven. Het kost niks, de mensen zijn heel vriendelijk en er worden mensenlevens mee gered. Dat allemaal voor 1 klein prikje...<br />BloedSerieus loopt nog tot en met donderdag. Maar gedurende het jaar kan je ook bloed geven bij het <a href="http://www.rodekruis.be">Rode Kruis</a> door gewoon naar het <a href="http://www.rodekruis.be/NL/Over/Adressen/Bloedtransfusie/BloedtransfusiecentrumVlaamsBrabantLimburg.htm">bloedtransfusiecentrum</a> te gaan tijdens een weekdag. Plasma geven duurt een half uurtje, bloed geven een kwartier tot 20 minuten.
</div>


    </div>

  </body>
</html>
